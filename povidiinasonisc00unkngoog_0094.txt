36 Ρ. OVIDII NASONIS

esse velis prolisque meae matertera dici ·-

, Herse eausa viae: faveas, oramus, amanti?
aspicit hunc oculis isdem, quibus abdita nuper
viderat Aglauros flavae secreta Minervae,

750 proque ministerio magni sibi ponderis aurum
postulat3 interea tectis excedere cogit.

. vertit ad hanc torvi dea bellica luminis orbem
et tanto penitus traxit suspiria motu,
ut pariter pectus positamque in pectore forti

755 aegida concuteret. subit, hanc arcana profana
detexisse manu, tum eum sine matre creatam
Lemnicolae stirpem eontra data foedera vidit:
et gratamque deo fore iarn gratamque sorori,
et ditem sumpto, quod avara poposcerat, auro.

760 protinus Invidiae nigro squalentia tabo
tecta petit. domus cst imis in vallibus huius
abdita, sole carens, non ulli pervia vento,
tristis et ignavi plenissima frigoris, et quae
igne vacet semper, caligine semper abundet.

765 huc ubi pervemt belli metuenda virago,
constitit ante domurn (neque enim succedere tectis
fas habet) et postes extrema cuspide pulsat.
concussae patuere fores. videt intus edentem
vipereas carnes, vitiorum alimenta suorum,

770 Invidiam, visaque oculos avertit. atille
surgit humo pigre semesarumque relinquit
corpora serpentum passuque incedit inerti.
utque deam vidit formaque armisque decoram,
ingemuit vultumque ima ad suspiria duxit.

775 pallor in ore sedet, macies in corpore toto,
nusquam reeta acies, livent rubigine dentes,
pectora felle virent, lingua est suffusa veneno.
risus abest, nisi quem visi movere dolores.
nec fruitur somno, vigilacibus excita curis,

780 scd videt ingratos intabescitque videndo
successus hominurn, carpitque et carpitur una,
sup liciumque suum est. quamvis tamen oderat illam,

tahbbs adfata est breviter Tritonia dictis
‘infice tabe tua natarum Cecropis unam.

rso sic opus est. Aglauros ea est. haud plura locuta
fugit et impressa tellurem reppulit hasta.
illa deam obliquo fugientem lumine cernens
murmura parva dedit successurumque Minervae
· indoluit, baculumque capit, quod spinea totum

 

