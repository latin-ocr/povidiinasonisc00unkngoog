108 “ Ρ. OVIDII NASONIS

spectat, etin vultu veluti tum denique viso
lumina fixa tenet, nec se mortalia demens
ora videre putat, nec se declinat abillo.

ut vero coepitque loqui dextramque prehendit

90 hospes et auxilium summissa voce rogavit
promisitque torum, lacrimis ait illa profusisz
‘quid faciam, vide03 nec me ignorantia veri
decipiet, sed amor. servabere munere nostro:
servatus promissa dato! per sacra triformis

95 ille deae, lucoque foret quod numen in illo,

’ perque patrem soceri cernentem cuncta futuri,
eventusque suos et tanta pericula iurat.
creditus accepit cantatas protinus herbas
edidicitque usum laetusque in tecta recessit.

1co Postera depulerat stellas aurora micantes:
conveniunt populi sacrum Mavortis in arvum
consistuntque iugis. medio rex ipse resedit
agmine purpureus sceptroque insignis eburno.
ecce adamanteis Volcanum naribus efflant

105 aeripedes tauri, tactaeque vaporibus herbae
ardent. utque solent pleni resonare camini,
aut ubi terrena silices fornace soluti
concipiunt ignem liquidarum aspergine aquarumt
pectora sic intus clausas volventia flammas

110 gutturaque usta sonant tamen illis Aesone natus
obvius it vertere truces venientis, ad ora
terribiles vultus praefixaque cornua ferro,
pulvereumque solum pede pulsavere bisulco ,
fumificisque locum mugitibus impleverunt

115 deriguere metu Minyae. subit ille nec ignes
sentit anhelatos (tantum medicamina possunt)
pendulaque audaci mulcet palearia dextra,
suppositosque iugo pondus grave cogit aratri
ducere et insuetum ferro proscindere campum.

120 mirantur Colchi: Minyae clamoribus augent
adiciuntque animos. galeatum sumit ae'na
vipereos dentes et aratos spargit in agros.
semina mollit humus valido praetincta veneno,
et crescunt, fiuntque sati nova corpora dentes.

125 utque hominis speciem materna sumit in alvo
perque suos intus numeros componitur infans,
nec nisi maturus communes exit in auras:
sic ubi visceribus gravidae telluris imago
effecta est hominis, feto consurgit in arvo 3

 

