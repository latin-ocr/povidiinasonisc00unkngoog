216 ' P. OVIDII NASONIS

r , mille patet plagis, novus est successor habendus.

120 denique - quid verbis opus est? — spectemur agendol
arma viri fortis medios mittantur in hostes:
inde iubete eti et referentem ornate relatisl'

Finierat elamone satus, vulgique secutum
ultima murmur erat 3 donec Laertius heros

125 astitit atque oculos paulum tellure moratos
sustulit ad proceres expectatoque resolvit
ora sono; neque abest facundis gratia dictis:

‘Si mea cum vestris valuissent vota , Pelasgi,

. non foret ambiguus tanti certaminis heres,

130 tuque tuis armrs, nos te poteremur, Achille.
quem quoniam non acqua mihi vobisque negarunt ’
fata‚' — manuque simul veluti lacrimantia tersit
lumina — ‘quis magno melius succedat Achilli,
quam per quem magnus Danais successit Achilles?

135 huic modo ne prosit, quod, uti est, hebes esse videtur,
neve mihi noceat, quod vobis semper, Achivi, .
profuit, ingenium ; meaque haec facundia, si qua est,
quae nunc pro domino, pro vobis saepe locuta est,

f invidia careat. - bona nec sua quisque recuset.
140 nam genus et proavos atquae non fecimus ipsi,
vix ea nostra voco. sed enim, quia rettulit Aiax
esse Iovis pronepos: nostri quoque sanguinis auctor
Iuppiter est, totidemque gradus distamus abillo.
nam mihi Laertes pater est, Arcesius illi,
1451uppiterhuic: neque in his quisquam damnatus et exul. ’
est quoque per matrem Cyllenius addita nobis
altera nobilitas. deus estin utroque parente.
sed neque materno quod sum generosior ortu, ’
nec mihi quod pater est fraterni sanguinis insons,

150 proposita arma peto: meritis expendite causam„
dummodo, quod fratres Telamon Peleusque fuerunt,
Aiacis meritum non sit neo sanguinis ordo:
sed virtutis honor spoliis quaeratur in istis.
aut si proximitas primusque requiritur heres,

155 est genitor Peleus, est Pyrrhus filius illi
quis locus Aiaci? Phthiam haee Scyrumve ferantur.
nec minus est isto Teucer patruelis Achilli:
num petit ille tamen? num si petat, auferat illa? -

1 ergo operum quoniam nudum certamen habetur:

111 plura quidem feci, quam quae comprendere dictis
in promptu mihi sit. rerum tamen ordine ducar.

praescia venturi genetrix Nereia leti

 

