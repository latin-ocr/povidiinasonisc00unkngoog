METAMORPHOSEON ΗΒ. 11 tte-833. 37

vincula cingebant. ado artaque nubibus atris, “ 790
quacumque ingreditur, durentia proterit arva
exuritque-herbas et summa cacumina carpit
adflatuque suo populos urbesque domosque
polluit, et tandem Tritonida conspicit arcem
mgeniis opibusque et festa pace virentem,
vixque tenet lacrimae, quia nil lacrimabile cernit
sed postquam thalamos intravit Cecrope natae,
iussa lacrt pectusque manu ferrugine tincta
tangit et hamatis praecordia sentibus implet,
inspiratque nocens virus piceumque per ossa
dissipat et medio spargit pulmone venenum.
neve mali causae spatrum per latius errent,
germanam ante oculos fortunatumque sororis
coniugium pulchraque deum sub imagine ponit
cunctaque magna facit. quibus irritata, dolore
Cecropis occulto mordetur et anxia nocte,
anxia luce gemit lentaque miserrima tabe
liquitur, ut glacies incerto saucia sole.
felicisque bonis non lenius uritur Herses,
quam cum sginosis ignis supponitur, herbis,
quae neque ant flammas lenique tepore cremantur.
saepe mori voluit, ne quicquam tale videretz
saepe velut crimen rigido narrare parenti:
denique in adverso venientem limine sedit
exclusura deum. cui blandimenta precesque
verbaque iactanti mitissima ‘desine dixit:
‘hinc ego me non sum nisi te motura repulso!
‘stemus' ait ‘pacto' velox Cyllenius ‘istu'
caelestique fores virga patefecit. atilli
surgere conanti partes, quascumque sedendo
flectimus, ignava nequeunt gravitate moveri.
illa quidem pugnat recto se attollere trunco,
sed genuum iunctura riget, frigusque per inguen
labitur, et pallent amisso sanguine venae.
utque malum late solet immedicabile cancer
serpere et inlaesas vitiatis addere partes,
sic letalis hiems paulatim in pectora venit
vitalesque vias et respiramina clausit.
nec conata loqui est, nec, si conata fuisset,
vocis habebat iter. saxum iam colla tenebat, 830
oraque duruerant, signumque exangue sedebat
uec lapis albus erat: sua mens infecerat illam.
Has ubi verborum poenas mentisque profanae Europa

 

