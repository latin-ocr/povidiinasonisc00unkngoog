mrauoapuosnou nm. v: nassa. 85

ruricolasque boves leto dedit arvaque iussit ’
fallere depositum vitiataque semina fecit 48⁰
fertilitas terrae, latum vulgata per orbem,

falsa iacet. primis segetes moriuntur in herbis,

et modo sol nimius, nimius modo corripit imber,
sideraque ventique nocent, avidaeque volucres
semina iacta legunt. lolium tribulique fatigant
triticeas messes et inexpugnabile gramen.

tum caput Eleis Alpheias extulit undis

rorantesque comas a fronte removit ad aures

atque ait “‘o toto quaesitae virginis orbe

et frugum custrix, immensos siste labores,

neve tibi fidae violenta irascere terrael

terra nihil meruit, patuitque invita rapinae.

nec sum pro patria supplex: huc hospita veni,

Pisa mihi patria est, et ab Elide ducimus ortus:
Sicaniam peregrina colo. sed gratior omni

haec mihi terra solo est. hos nunc Arethusa Penates,
hanc habeo sedem: quam tu, mitissima, serva.
mota loco cur sim tantique per aequoris undas
advehar Ortygiam, veniet narratibus hora
tempestiva meis, cum tu curaque levata

et vultus melioris eris. mihi pervia tellus

praebet iter, subterque imas ablata cavernas

ic caput attollo desuetaque sidera cerno.

ergo dum Stygio sub terris gurgite labor,

visa tua est oculis illic Proserpina nostris:

illa quidem¹ tristis, neque adhuc interrita vultu,

sed regina tamen, sed opaci maxima mundi,

sed tamen inferni pollens matrona tyranni.’''

mater ad auditas stupuit ceu saxea voces,
attonitaeque diu similis fuit. utque dolore

pulsa grau gravis est amentia, curribus auras

exit in aetherias. ibi toto nubila vultu

ante Iovem passis stetit invidiosa capillis
“‘pr0’''que “‘meo veni supplex tibi, Iuppiter‚’'' inquit,
“‘sanguine proque tuo. si nulla est gratia matris,
nata patrem moveat neu sit tibi cura, precamur,
vilior illius, quod nostro est edita partu.

en quaesita diu tandem mihi nata reperta est:

si reperire vocas amittere certius, aut si

scire, ubi sit, reperire vocas. quod rapta, feremus,
dummodo reddat eam. neque enim praedone marito

filia digna tua est - si iam mea filia non est.'’'⁴

 

