182 Ρ. OVIDII NASONIS

flebile nescio quid queritur lyra, flebile lingua
murmurat exanimis, respondent flebile ripae.
iamque mare invectae flumen populare relinquunt

65 et Methymnaeae potiuntur litore Lesbi.
hic ferus expositum peregrinis anguis harenis
os petit et sparsos stillanti rore capillos.
tandem Phoebus adest morsusque inferre parantem
arcet, et in lapidem rictus serpentis apertos

60 congelat et patulos, ut erant, indurat hiatus.
umbra subit terras , et quae loca viderat ante,
cuncta recognoscit: quaerensque per arva piorum
invenit Eurydicen cupidisque amplectitur ulnis.
hie modo coniunctis spatiantur passibus ambo:

65 nune raecedentem sequitur, nunc praevius anteit,

Eury ’cenque suam iam tuto respicit Orpheus.

Non impune tamen scelus hoc sinit esse Lyaeus: (Bac-
amissoque dolens sacrorum vate suorum dm)
protinus in silvis matres Edonidas omnes,

to quae videre nefas, torta radice ligavit.
quippe pedum digitos, inquantum est quaeque secuta,

· traxit, etin solidam detrusit acumina terram.
utque suum laqueis, quos callidus abdidit auceps,
crus ubi commisit volucris, sensitque teneri,

75 plangitur ac trepidans astringit vincula motu:
sic, ut quaeque solo defixa cohaeserat harum,
externata fugam frustra temptabat3 atillam
lenta tenet radix exultantemque coercet.
dumque, ubi sint digiti, dum, pes ubi, quaerit, et ungues,

80 aspicit in teretes lignum succedere suras.
et conata femur maerenti plangere dextra,
robora percussit: pectus quoque robora fiuntc
robora sunt umen: porrectaque bracchia veros
esse putes ramos, et non fallare putando.

’85 Nec satis hoc Baccho est. ipsos quoque deserit agros
cumque choro meliore sui vineta Timoli [Malas.
Pactolonque petit3 quamvis uon aureus illo
tempore nec caris erat invidiosus harenis.
hunc assueta cohors Satyri Bacchasque frequentant.

'ao at Silenus abest. titubantem annisque meroque
ruricolae cepere Phryges, vinctumque coronis
ad regem duxere Midan, cui Tlnacius Orpheus

orgia· tradiderat cum Cecropio Eumolpo.
qu1 s1mul agnovit socium comitemque sacrorum,
95 hospitis adventu festum genialiter egit

 

