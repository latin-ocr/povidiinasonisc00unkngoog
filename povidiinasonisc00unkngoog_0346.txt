244 Ρ. 0v1u11 ussoms

380 nec Venere externa socialia foedera laedam,
dum mihi Ianigenam servabunt fata Canentem.”'
saepe retemptatis precibus Titania frustra
“‘non impune feres. ne ue''' ait “‘reddere Canenti:
laesaque quid saciat, quid amans, quid semida, disces

885 [rebus’'’ ait, “‘sed amans et laesa et femina Circe].'”
tum bis ad occasus, bis se convertit ad ortusz
ter iuvenem baculo tetigit, tria carmina dixit.
ille fugit, sed se solito velocius ipse

’ currere miratur. pennas in corpore vidit:

390 seque novam subito Latiis accedere silvis
indignatus avem, duro fera robora rostro
figit et iratus longis dat vulnera ramis.
purpureum chlamydis pennae traxere colorem:
fibula quod fuerat vestemque momorderat aurum,

395 pluma fit, et fulvo cervix praecingitur auro:
nec quicquam antiquum Pico, nisi nomina, restat.
interea comites, clamato saepe per agros q
nequiquam Pico nullaque in parte reperto,
inveniunt Circen — nam iam tenuaverat auras

400 passaque erat nebulas ventis ac sole recludi —
criminibusque premunt veris regemque reposcunt
vimque ferunt saevisque parant incessere telis.
illa nocens s argit virus sucosque veneni,
et Noctem licetrsque deos Ereboque Chaoque

405 convocat et longis Hecaten ululatibus orat.
exiluere loco (dictu mirabile) silvae,
ingemuitque solum, vicinaque palluit arbor,
sparsaque sanguineis maduerunt pabula guttis,
et lapides visi mugitus edere raucos

410 ct latrare canes et humus serpentibus atris
squalere et tenues animae volitare silentum.
attonitum monstris vulgus pavet: illa paventis
ora venenata tetigit mirantia virga.
cuius ab attactu variarum monstra ferarum

415 in iuvenes veniunt: nulli sua mansit imago.
sparserat occiduus Tartessia litora Phoebus, (Canas.)
et frustra coniunx oculis animoque Canentis
expectatus erat. famuli populusque per omnes
discurrunt silvas atque obvia lumina portant. ,

420 nec satis est nymphae flere et lacerare capillos
et dare plangoremz facit haec tamen omnia-seque
proripit ac Latios errat vesana per agros.

, uexillum noctes, totidem redeuntia solis

 

