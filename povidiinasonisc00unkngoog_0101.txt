rmrnnonrnosson mn. 111. nto-nt ts
ecce nepos Cadmi dilata parte laborum

per nemus ignotum non certis passibus errans lto
pervenit in lucum: sic illum fata ferebant

qui simul intravit rorantia fontibus antra,

siout erant nudae viso sua pectora nymphae
percussere viro subitisque ululatibus omne
implevere nemus, circumfusaeque Dianam
corporibus texere suis. tamen altior illis

ipsa dea est colloque tenus supereminet omnes.

qui color infectis adversi solis ab ictu

nubibus esse solet aut purpureae aurorae,

is fuit in vultu visae sine veste Dianae.

quae quamquam comitum turba est stipata suarum,
in latus obliquum tamen astitit oraque retro

flexit et ut vellet promptas habuisse sagittas,
quas habuit sic hausit aquas, vultumque virilem
perfudit spargensque comas ultricibus undis
addidit haec cladis praenuntia verba futuraea
‘nunc tibi me posito visam velamine narres,

si poteris narrare, licet’ nec plura minata

dat sparso capiti dvacis cornua cervi,

dat spatium collo summasque cacuminat aures,
cum pedibusque manus, cum longis bracchia mutat
cruribus et velat maculoso vellere corpus.

additus et pavor est. fugit Autonoeius heros

et se tam celerem cursu miratur in ipso.

ut vero vultus et cornua vidit in unda,

‘me miseruml' dicturus erat: vox nulla secuta est.
ingemuitz vox illa fuit3 lacrimaeque per ora

non sua fluxerunt: meus tontum pristina mansit.
quid faciat? repetatne domum et regalia tecta?

an lateat silvis udor hoc, timor impedit illud.
dum dubitat, vidiere canes: primique Melampus
Ichnobatesque sagax latratu signa dederunt,
Gnosius Ichnobates, Spartana gente Melampus.
inde ruunt alii rapida velocius aura,

Pamphagus et Dorceus et Oribasus, Arcades omnes, 210
Nebrophonusque valens ct trux cum Laelape Theron,
et pedibus Pterelas et naribus utilis Agre,
Hylaeusque fero nuper percussus ab apro,

deque lupo concepta Nape, pecudesque secuta
Poemenis, et natis comitata Harpyia duobus,

et substricta gerens Sicyonius ilia Ladon

ct Dromas et Canache Sticteque et Tigris et Alce

 

