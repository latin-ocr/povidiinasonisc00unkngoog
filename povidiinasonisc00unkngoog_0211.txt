METAMORPHOSEON LIB. vm. eat-⁷14„ 141

attoniti novitate pavent manibusque supinis
concipiunt Baucisque preces timidusque Philemon
’ et veniam dapibus nullisque paratibus orant.
unicus anser erat, minimae custodia villae, ¹
quem dis hospitibus domini mactare parabant. ,
ille celer penna tardos aetate fatigat

eluditque diu tandemque est visus ad ipsos
‚confugisse deos. superi vetuere necari:

“di’'que ·“sumus‚ meritasque luet vicinia poenas
impia'’ dixerunt. “vobis immunibus huius

esse mali dabitur. modo vestra relinquite tecta
ac nostros comitate gradus, et in ardua montis
ite simul.'’ parent ret dis praeeuntibus ambo
membra levant baculis, tardique senilibus annis†
nituntur longo vestigia ponere clivo.

tantum aberant summo, quantum semel ire sagitta
missa potest: flexere oculos, et mersa palude
cetera prospiciunt, tantum sua tecta manere.
dumque ea mirantur, dum deflent fata suorum,
illa vetus, dominis etiam casa arva duobus
vertitur in templum furcas subiere columnae:
stramina flavescunt, aurataque tecta videntur,
caelataeque fores, adopertaque marmore tellus.
talia tum placido Saturnius edidit ore:

“dicite, iuste senex, et femina coniuge iusto
diffisa, quid optetis.'' cum Baucide pauca locutus
iu 'cium superis aperit commune Philemon:
“esse sacerdotes delubraque vestra tueri
poscimus. et quoniam concordes egimus annos,

’ auferat hora duos eadem. nec coniugis unquam
busta meae videam, neu sim tumulandus ab illa.”

- vota fides sequitur. templi tutela fuere,

donec vita data est. annis aevoque soluti

ante gradus sacros cum starent forte locique
narrarent casus, frondere Philemona Baucis,
Baucida conspexit senior frondere Philemon.
iamque super geminos crescente cacumine vultus
mutua, dum licuit, reddebant dicta “vale’',que
“o coniunx'’ dixere simul, simul abdita texit
ora frutex. ostendit adhuc Thimnelus illic
incola de gemino vicinos corpore truncos.

haec mihi non vani (neque erat, cur fallere vellent)
narravere senes. equidem pendentia vidi

serta super ramos, ponensque recentia dixi

 

